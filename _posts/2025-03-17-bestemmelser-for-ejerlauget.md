---
layout: post
title: "Historie og bestemmelser for ejendomme omfattet af Ejerlauget Bøgemarken"
author: "Arne Præstegaard"
---

Ejerlauget Bøgemarken omfatter Plantagevej, Ellevej, dele af Stubmøllevej og Gl. Viborgvej.
På generalforsamlingen d. 19. maj 2022 blev konkluderet, at bestyrelsen ønskede afklaring af reglerne for hvad man må på de enkelte grunde efter de nedskrevne regler. Evt. ville man kontakte en advokat. Med assistance fra landinspektør Arne Præstegaard, som bor Plantagevej 3 har bestyrelsen nu udarbejdet en redegørelse med bilag omkring de gældende regler.


Den oprindelige ejer af området og frugtplantagen, konsulent Kr. Johansen, havde tanker og ideer til udstykningen af det område vi bor i. Således skulle der stadigvæk være spor af frugtplantagen i udstykningen. 
Da Svenstrup sidst i 50-erne udviklede sig med boligbebyggelse begyndte Kr. Johansen at planlægge udstykning af sin ejendom. Det var med Plantagevej som den første vej og med planer om at føre den ud til Hobrovej over arealet, hvor Cypresvej nu ligger. Men det blev aldrig realiseret. Senere kom Ellevej til.
Kr. Johansens idé var at bebyggelsen skulle fremtræde harmonisk, åben og grøn som frugtplantagen. Denne idé udtrykkes også med husenes placering langs vejene og fællesarealet med spredte træer, heraf nogle få pæretræer. Udstykningen har et centralt placeret fællesareal på ca. 5700 m<sup>2</sup> benævnt som matr.nr. 3 co Sdr. Svenstrup.
Tankerne udmøntede han i en bebyggelsesplan, som vist nedenfor, og en deklaration med bebyggelsesregulerende bestemmelser, der var retningsgivende for bebyggelsen og hækkene mellem de enkelte ejendomme, vej og fællesareal. Den blev tinglyst 14.05.1962. ([Se dekleration](https://drive.google.com/file/d/12dgevySRN9u1n7S01OZKHV-FcRZW6qO_/view?usp=drive_link))


<div style="text-align: center;">
    <img src="\assets\boegemarken%20-%20bebyggelsesplan.png" alt="Bebyggelsesplan">
    <p><em>Bebyggelsesplan for Ejerlauget Bøgemarken</em></p>
</div>

## Tinglyste servitutter (deklarationer)
Der er på Ejerlauget ”Bøgemarkens” område med 61 beboelsesejendomme tinglyst følgende servitutter, som i hovedsagen er gældende for hele området og lyst på de relevante ejendomme.

* Den 14.05.1962.:  Deklaration ang. bebyggelse og benyttelse m.m. med påtegninger.
* Den 12.06.1962.:  Deklaration ang. hovedkloakledninger.
* Den 08.10.1969.:  Deklaration om Kr. Johansens overdragelse af påtaleretten til Ejerlauget ”Bøgemarken.” i h.t. § 14 i deklaration lyst d. 14.05.1962.
* Den 01.12.1969.:  Påtegning på deklaration lyst d. 08.10.1969 ang. Kr. Johansens overdragelse af påtaleretten til de enkelte ejendomme under Ejerlauget ” Bøgemarken”.
* Den 29.02.1972.:  Deklaration ang. det til Ejerlauget ”Bøgemarken” overdragne fællesareal matr. nr. 3co Sdr. Svenstrup og forbud mod udstykning af fællesarealet.  
* Den 22.01.2014.:  Påtegning på deklaration nr. 1 lyst 14.05.1962. Denne påtegning indeholder de nugældende bestemmelser for Ejerlauget ”Bøgemarken” og erstatter de ved deklaration af 14.05.1962 lyste bestemmelser. De nu gældendende bestemmelser omtales mere udførligt nedenfor.

### Dispensationer fra deklaration lyst den 14.05.1962 (servitut nr. 1)
I perioden fra den oprindelige deklaration den 14.05.1962 blev tinglyst og til servitut nr. 6, påtegning på deklarationen blev lyst den 22.01.2014, blev givet en række dispensationer vedr. bestemmelserne. Dispensationerne blev dels givet af Kr. Johansen og Ejerlauget ”Bøgemarken” efter at Ejerlauget i 1969, jf. servitut nr. 3 og dels servitut nr.4 overtog påtaleretten.
I 1999 foretog bestyrelsen for Ejerlauget ”Bøgemarken” en sammenfatning af de tinglyste servitutter samt de af sælgeren Kr. Johansen givne dispensationer.
Ejendommene med adresse til Gl. Viborgvej, der blev udstykket før tinglysning af deklaration lyst den 14.05.1962, er omfattet af bestemmelserne, da disse ejendomme blev medtaget i deklarationen og senere påtegning 22.01.2014.

## Modernisering af de tinglyste bestemmelser og dispensationer
Man besluttede i Ejerlauget ”Bøgemarken” på en generalforsamling, at søge sagkyndig bistand til at gennemgå de tinglyste deklarationer, og tinglyse moderniserede og nugældende bestemmelser. Dette arbejde blev udført i år 2013 og tinglyst den 22.01.2014 som påtegning på servitut tinglyst 14.05.1962 (ovennævnte servitut nr. 1).

### Bestemmelserne i påtegning lyst den 22.01.2014 
[Påtegningen](https://drive.google.com/file/d/1AaN3XW_ujc1U3rIzDrvqZzbb_7ys0Ttv/view?usp=drive_link) og [kortbilag til påtegningen](https://drive.google.com/file/d/1Ai-vK89thCMc0SjlidBA3AadXPreG-o3/view?usp=drive_link) suppleres nedenstående med bemærkninger, forklaringer og henvisninger til bilag.
Bestemmelserne i påtegningen erstatter helt de i den oprindelige deklaration af 14.05.1962 anførte.

### Påtegningens paragraffer

Bestemmelsernes fulde ordlyd fremgår af [påtegningen](https://drive.google.com/file/d/1AaN3XW_ujc1U3rIzDrvqZzbb_7ys0Ttv/view?usp=drive_link).

<b>§1 Grundene må ikke videreudstykkes</b>

Mindre skelændringer mellem grundene kan foretages. Bestyrelsen for Ejerlauget ”Bøgemarken” orienteres om ændringer af skel mellem naboejendomme.

<b>§2 Bestemmelser om bebyggelse, bebyggelsesplan, oversigt og byggelinier</b>

Placering af husene skal ske i overensstemmelse med bebyggelsesplanen. De anførte oversigtarealer og byggelinier skal respekteres (Se [kortbilag til påtegning](https://drive.google.com/file/d/1Ai-vK89thCMc0SjlidBA3AadXPreG-o3/view?usp=drive_link)).

<b>§3 Kun én beboelsesejendom</b>

Bygningshøjde, udseende tag og placering af tekniske anlæg. På hver ejendom må kun opføres 1 beboelsesejendom. Bygningers højde må ikke overstige 6,5 m. Tagflader skal fremstå med matte overflader. Der må ikke anvendes tagsten med en glans over 10. Anlæg til køling m.m. skal anbringes i umiddelbar tilknytning til ejendommens bygninger.

<b>§4 Hække, låger, beplantning, renovationsbeholdre, tørrestativer. (Se [principtegning](https://drive.google.com/file/d/1AiK5sPL79z6XEhEmGXzJ637rBIRytWDO/view?usp=drive_link))</b>

I skel plantes bøgehække, som ikke må overstige 1,80 i højden.  Hvis man ønsker bøgehæk fra byggelinien og ud til vejskel og langs vej må hækkens højde ikke overstige 1,00 m. For at efterkomme Kr. Johansens (udstykkerens) ønske og ide med området anbefales, at der ikke plantes hæk langs vejen. I hække ud til fællesarealet kan etableres 1 låge med 1,80 m i højden og 1,00 m i bredden og med et ensartet udseende. Ikke tøjtørring på arealet mellem byggelinie og vejskel.  Renovationsbeholdre placeres bag byggelinie. Arealet mellem byggelinie og vej kan beplantes med græs, blomster, buske og fritstående træer.

<b>§5 Bestemmelser om virksomhedsdrift</b>

På parcellerne må ikke drives virksomhed, der ved støv, støj, røg og lugt eller rystelser er til ulempe for de omboende.

<b>§6 Pligt til medlemskab af Ejerlauget ”Bøgemarken”</b>

Ejerlauget ”Bøgemarken” varetager vedligeholdelse og renholdelse af fællesarealet. Der er medlemspligt for samtlige grundejere inden for den markerede grænse på [kortbilag til påtegning](https://drive.google.com/file/d/1Ai-vK89thCMc0SjlidBA3AadXPreG-o3/view?usp=drive_link). Grundejere som grænser op mod fællesarealet pålægges at klippe bøgehækken på begge sider. Der er udarbejdet vedtægter for Ejerlauget ”Bøgemarken”, se [vedtægter](https://drive.google.com/file/d/19Uq8RvlRFmBK1Pbk6ZsRIMe0e10hWmp0/view?usp=drive_link). Ejerlauget drives i henhold til denne vedtægt og driften varetages af den til enhver tid siddende bestyrelse.

<b>§7 Påtaleret angående de i påtegning tinglyst den 22.01.2014 nævnte bestemmelser</b>

Aalborg Kommune har frafaldet sin påtaleret i henhold til § 14 i deklaration lyst  den 14.05.1962 og overgivet den til Ejerlauget ”Bøgemarken”.

<b>§8 Dispensationsmuligheder</b>

Da Aalborg kommune har frafaldet sin påtaleret udøves påtaleretten derfor alene af Ejerlauget ”Bøgemarken”. Hvis man ønsker at fortage tilbygninger, ændringer, vedligeholdelse, skelændringer mm., som ikke er i overensstemmelse med bestemmelserne skal søges om dispensation ved henvendelse til bestyrelsen for Ejerlauget "Bøgemarken".
